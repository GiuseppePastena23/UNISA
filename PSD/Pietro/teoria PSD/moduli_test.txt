ASTRAZIONE E MODULI
Un modulo è un'unità di programma che presenta risorse e servizi computazionali che consentono di
riutilizzare componenti già costruite e verificate e di realizzare i concetti di astrazione ed information hiding.
L'astrazione consente di evidenziare le caratteristiche importanti di un problema e trascurare gli aspetti secondari
e la si può riscontrare, ad esempio, nella decomposizione funzionale.
- Astrazione funzionale: una funzionalità è totalmente definita e dusabile indipendentemente dall'algoritmo che la implementa.
- Astrazione sui dati: un tipo di dato, assieme alle operazioni effettuabili con esso, è totalmente definito ed usabile
    a prescindere dalle modalità di implementazione.
- Astrazione sul controllo: un meccanismo di controllo è totalmente definito ed usabile indipendentemente dalle tecniche con cui è realizzato.
- Information hiding: definire ed imporre vincoli di inaccessibilità ai dettagli funzionali e di rappresentazione
    della struttura dati.
Il modulo è diviso in due parti:
- Interfaccia, che definisce le risorse e i servizi messi a disposizione del cliente, a cui è completamente visibile.
- Sezione implementativa, che implementa risorse e servizi ed è completamente occultata.
In C questo si ottiene dividendo i moduli in un header file, che comprende l'interfaccia,
ed un file .c che comprende i corpi delle funzioni.
I singoli moduli sono compilabili indipendentemente gli uni dagli altri, ma vanno poi linkati manualmente,
motivo per cui si utilizzano i makefile, programmi che non sono altro che una sequenza di comandi da eseguire:
target_file: dipendenze
  comandi

LINEA DI COMANDO E VARIABILI GLOBALI
Il main è una funzione invocata dal sistema operativo e può prendere due parametri come argomento:
argument counter: int argc, che conta il numero di argomenti su linea di comando
argument vector: char * argc[], un array di stringhe corrispondenti agli argomenti ([0] è il nome del programma)
Una variabile globale è visibile a tutte le funzioni la cui definizione segue la dichiarazione della variabile
nel file sorgente e prende il nome di variabile statica, poiché sono allocate all'atto del caricamento del programma.
Scope: parte del programma in cui è attiva una dichiarazione.
Visibilità: dice quali variabili sono accessibili in una determinata parte del programma.
Durata: periodo durante il quale una variabile è allocata in memoria.
Le dichiarazioni static di funzioni le rendono private al file in cui sono dichiarate, modificandone lo scope.
È possibile dichiarare static variabili locali, ma questo va ad influire non sullo scope ma sulla durata
della stessa, la quale poi non viene deallocata a funzione eseguita.

TESTING
Il testing di un programma serve a verificare che il suo comportamento sia conforme a quello atteso.
Poiché è impraticabile testare il programma con tutti i dati di test, vengono individuate delle classi di dati
per studiare cosa avviene con determinate formazioni di input e le si riunisce in una test suite.
Se per esempio dovessimo testare un algoritmo di ordinamento, dovremmo prevedere casi in cui l'array di partenza
può avere diversi elementi, uno soltanto oppure essere vuoto, e quelli in cui l'array è disordinato, ordinato in
maniera crescente ed ordinato in maniera decrescente.
Una volta delineate le classi, si costruisce il file oracolo, contenente la soluzione corretta al problema, che servirà
poi come metro di paragone della soluzione trovata dal programma.
L'intero processo può essere automatizzato in quanto si possono creare anche i file per fornire gli input e quelli
in cui stampare l'output, da fornire tutti su linea di comando al nostro programma.
