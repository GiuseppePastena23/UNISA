ADT Dizionario
In molte applicazioni è necessario che un insieme dinamico fornisca solo le operazioni di insert, search e delete,
mentre sono inutili quelle di ordinamento o di restituzione di elemento massimo: tali strutture prendono il nome di dizionari.
Una delle loro caratteristiche principali è che non ci sono entry con la stessa chiave.
Per scegliere quale possibile implementazione usare, serve analizzare due insiemi:
U - universo di tutte le possibili chiavi
K - insieme delle chiavi effettivamente utilizzate
Quando la cardinalità degli insiemi circa la stessa, si usano tabelle ad indirizzamento diretto,
mentre quando |K| << |U| usiamo le tabelle hash.

Nel primo caso ritroviamo il concetto di array: ad ogni chiave corrisponde una posizione/slot della tabella,
la quale è in grado di restituire il dato richiesto in tempo O(1) ed occupa O(|U|) spazio.
Nel caso le chiavi possibili siano un numero particolarmente grande, si avrebbero tabelle quasi vuote,
ammesso che sia abbia la capacità di memoria necessaria. In questo caso va fatto un compromesso
ed è qui che entrano in gioco le tabelle hash.

Con il metodo hash, data una chiave k, l'elemento viene salvato nella posizione h(k),
per cui la funzione hash h crea una corrispondenza tra U e una tabella di taglia m, garantendo tempi di esecuzione O(1).
L'hashing è uno dei problemi classici dell'informatica e gli algoritmi, largamente usati,
sono studiati sia teoricamente che praticamente: un esempio sono i compilatori.

Una funzione hash non può essere iniettiva, cioè 2 chiavi distinte possono restituire lo stesso valore
e questo porta a delle collisioni: una buona funzione ne minimizza il numero e viene poi previsto un metodo per gestirle.
Una buona funzione hash data una chiave k restituisce una valore nell'intervallo [0 , m-1] in modo equiprobabile
e lo fa considerando tutte le componenti della chiave. Generalmente si assume che l'universo delle chiavi sia
un sottoinsieme di N e quando non succede si esegue una conversione.

Per risolvere le collisioni si può ricorrere al metodo di indirizzamento aperto, oppure scegliere quello di
concatenazione, in cui gli elementi vengono inseriti in una lista concatenata.
Data una tabella hash T con n elementi memorizzati ed m posti totali, si definisce fattore di carico 'alfa' il rapporto n/m,
che indica il numero medio di elementi memorizzati in una lista concatenata.
Per ipotesi, il tempo di calcolo di h è O(1) e quindi il tempo di calcole delle varie operazioni dipende 
dalla lunghezza delle liste: se sono limitate da un valore costante si ha O(1), mentre nel caso peggiore O(n).
Per quanto riguarda una ricerca, si considera il tempo per generare la chiave + quello per scandire la sequenza,
dunque O(1 + alfa).