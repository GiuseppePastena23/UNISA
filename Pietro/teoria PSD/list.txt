LISTA
Una lista è una sequenza di elementi di un determinato tipo, in cui è possibile aggiungere
o togliere elementi. Una sequenza vuota è detta lista nulla.
La lista è a dimensione variabile e si può accedere direttamente soltanto al primo elemento;
nel caso si voglia accedere ad un elemento generico bisogna scandire sequenzialmente gli elementi della lista.
List è l'insieme delle sequenze L = a1, a2, ..., an di tipo item e contiene un elemento nil,
che rappresenta la lista vuota.

In una lista concatenata, ogni elemento è un nodo con un riferimento che serve da collegamento per
il nodo successivo: si accede tramite il riferimento al primo nodo e l'ultimo nodo ha riferimento nullo.
Rispetto ad un array, è molto semplice inserire e rimuovere elementi e si utilizza soltanto la memoria
strettamente necessaria, lo svantaggio però è dato dal non poter accedere in maniera diretta agli elementi:
l'array presenta un tempo di accesso costante, per la lista questo invece dipende dal numero di nodi.