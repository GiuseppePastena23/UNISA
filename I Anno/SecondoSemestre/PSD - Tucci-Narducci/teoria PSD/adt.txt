ABSTRACT DATA TYPE
L'astrazione dati permette di ampliare i tipi di dati disponibili attraverso l'introduzione sia
di nuovi tipi di dati che di nuovi operatori e sollecita ad individuare le organizzazioni
dei dati più adatte alla soluzione del problema.
Nella specifica vengono descritti il nuovo tipo di dati e gli operatori applicabili, mentre
nella realizzazione il nuovo dato e i nuovi operatori vengono ricondotti a quelli già disponibili.
La specifica è divisa in sintattica, in cui sono descritti:
- I nomi del tipo di dati di riferimento e degli eventuali tipi di dati usati (già definiti);
- I nomi delle operazioni del tipo di dati di riferimento;
- I tipi di dati di input e di output per ogni operatore.
Mentre nella specifica semantica troviamo:
- L'insieme dei valori associati al tipo di dati di riferimento;
- La funzione specificata da ogni nome di operatore, a cui si aggiungono due condizioni:
  - Precondizione: definisce condizioni sui dati in input e dunque quando l'operatore è applicabile.
  - Postcondizione: stabilisce la relazione tra argomenti e risultato.