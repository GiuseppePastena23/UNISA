STACK
Uno stack (chiamato anche pila) è una sequenza di elementi di un determinato tipo che viene gestito in modalità LIFO
"Last in first out": l'ultimo elemento inserito è il primo ad essere rimosso.
Nel caso dello stack, si può aggiungere o togliere un singolo elemento per volta dal top dello stack.
Si tratta di una struttura dati lineare, omogenea e a dimensione variabile in cui l'unico elemento a cui si può accedere
è il primo elemento; per accedere ad un elemento diverso bisogna prima rimuovere tutti i precedenti.
Stack è l'insieme delle sequenze S = a1, a2, ..., an di tipo item ed è contenuto l'elemento nil, che rappresenta
la pila vuota.
Un utilizzo degli stack è quello di verificare che un'espressione sia bilanciata dal punto di vista delle parentesi.
Data una certa espressione, vengono valutate solo le parentesi, togliendo il resto, ed ipotizzando che non ci siano
ordini di priorità tra le parentesi.
La funzione di verifica inserisce tutte le parentesi aperte in uno stack e restituisce falso nel caso in cui
la parentesi chiusa che si presenta non corrisponde a quella aperta che si trova in cima allo stack.